<!DOCTYPE html>
<html lang="it">
  <head>
    <meta charset="UTF-8" />
    <meta name="viewport" content="width=device-width, initial-scale=1" />
    <link rel="stylesheet" type="text/css" href="../../style.css" />
    <title>Preghiera a Sant'Emidio</title>
  </head>

  <body>
    <div class="center">
      <a href="../../"> < indietro</a>

      <h3>
        Preghiera di Fratel Cosimo a S. Emidio, vescovo e martire, protettore
        contro il terremoto.
      </h3>

      <img src="img/santemidio.jpg" />

      <p>
        O glorioso e amato S. Emidio, invitto martire e apostolo invincibile
        della fede, nostro particolare protettore, tu che con ardente zelo
        propagasti il messaggio del Vangelo di Gesù Cristo, ascolta oggi la
        nostra preghiera che con tanta fiducia a te rivolgiamo.
      </p>

      <p>
        O grande taumaturgo e protettore potente, intercedi per noi presso il
        trono del Dio altissimo, affinché in questo tempo di poca fede e di
        crudele malvagità, prendendo esempio da te, possiamo testimoniare con
        eroico coraggio e perfino con la propria vita la nostra fede. Ottienici
        con la tua valida ed efficace intercessione quell'amore ardente verso
        Gesù Cristo e la Vergine Santissima, di cui il tuo cuore fu pieno ed
        infiammato. Aiutaci a conformare sempre più la nostra vita, secondo la
        volontà del Signore e impetraci dal suo cuore paterno e misericordioso,
        di perseverare santamente nella preghiera e nel servizio di Dio e dei
        fratelli.
      </p>

      <p>
        O insigne e valoroso martire di Cristo, in te noi confidiamo e riponiamo
        ogni nostra speranza, e con piena fiducia ti chiediamo, anche se indegni
        e immeritevoli, di accompagnarci sempre con il tuo patrocinio nell'aspro
        cammino di questo esilio terreno, soccorrici nelle prove della vita
        affinché non ci lasceremo mai vincere dalle difficoltà e dallo
        scoraggiamento.
      </p>

      <p>
        O glorioso santo martire Emidio, ti chiediamo ancora supplichevoli di
        estendere la tua protezione e la tua benedizione su tutti noi, sulle
        nostre famiglie, le nostre città, e per il tuo atroce martirio di
        liberarci dall'orrendo flagello del terremoto e da qualunque altro male
        e pericolo.
      </p>

      <p>
        O amabilissimo S. Emidio, degnati di accogliere la nostra preghiera e
        donaci di vivere una vita pacifica e serena, in attesa della chiamata
        del Signore, e quando sarà giunto il momento estremo, sorretti da te
        andremo con gioia incontro al Signore nel Regno dei Cieli. Amen
      </p>

      <h4>S. Emidio, vescovo e martire, prega per noi.</h4>

      <a href="../../"> < indietro</a>
    </div>
  </body>
</html>
